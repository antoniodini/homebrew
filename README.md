# Homebrew a tutta birra!

**Un ebook in costruzione per imparare a usare il gestore di pacchetti open source su macOS**

Il motivo per cui ho iniziato a scrivere questo ebook è stata una semplice curiosità personale: Homebrew ha pochi comandi ma una struttura piuttusto complessa con una terminologia non intuitiva. Per capire meglio una cosa ho bisogno di darmi un obiettivo; così, ho cominciato a studiare il funzionamento di Homebrew e a prendere appunti che si sono trasformati rapidamente nello scheletro di qualcosa di più ampio. Da qui è nata l'idea di fare un piccolo libro-manuale.

A maggio del 2017 ho iniziato a lavorare a un ebook della mia serie "A tutta birra!" (che fino ad ora ha solo un libro edito, cioè [Markdown a tutta birra!](https://www.amazon.it/Markdown-tutta-birra-Dini-Antonio-ebook/dp/B016C63QTW)). Contavo di andare avanti durante l'estate fra prima bozza e revisioni, ma il mio proposito si è arenato per altri motivi. Nel frattempo, però, avevo sbloccato i lavori del mio sito personale [Mostly, I write](https://antoniodini.com), che utilizza GitHub come backend. A questo punto mi sono detto: perché non usare Github anche altri progetti? L'idea dunque è quella di andare avanti pian piano e mettere online altre cose oltre ai contenuti di [Mostly, I write](https://antoniodini.com): **Homebrew a tutta birra!** si è rivelato il candidato ideale.  
